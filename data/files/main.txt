Өмнөговь аймгийн тухай
Засаг захиргааны нэгж:
Өмнөговь  аймаг нь 165,0 мянган хавтгай дөрвөлжин километр нутаг дэвсгэртэй, 15 сум, 59 багтай. Аймгийн төв Даланзадгад хот.
Хүн ам:
Өмнөговь аймаг 2020 оны эцэст урьдчилсан байдлаар 71493 хүн амтай болж 2019 оны эцсийн хүн амын мэдээнээс 2.3 хувиар буюу 1591 хүнээр өслөө. Нийт хүн амын 50.2 хувь буюу 35885 эрэгтэйчүүд, 49.8 хувь буюу 35608 эмэгтэйчүүд эзлэж байна. Насны бүтцээр ангилвал 32.8 хувийг 0-14 насны хүүхэд, 52.8 хувийг 15-59 насны, 14.4 хувийг 60-с дээш насны хүн ам эзэлж байна. Өрхийн тоо урьдчилсан байдлаар 21989 болж өмнөх оноос 892 өрхөөр буюу 4.1 хувиар өссөн дүнтэй байна.
Газар нутаг:
Өмнөговь аймаг нь Монгол улсын хамгийн өмнөд хэсэгт оршдог бөгөөд урд талаараа БНХАУ-тай, баруун талаараа Баянхонгор, баруун хойд хэсгээр Өвөрхангай, хойд талаараа Дундговь, зүүн талаараа Дорноговь аймгуудтай тус тус хиллэн оршино.
Аймгийн төв Даланзадгад хот нь Улаанбаатар хотоос 560 км зайтай. Монгол улсын хэмжээнд хамгийн том 165,0 мянган кв.км нутаг дэвсгэртэй ба хүн амын суурьшил сийрэг  3,4 квадрат километр нутагт 1 хүн, 13,2 квадрат километр нутагт 1 өрх ноогдон хүн ам суурьшиж байна.
Хөдөө аж ахуй:
2020 онд жилийн эцсийн мал тооллогоор нийт мал 2880772 толгой болсон нь өнгөрсөн оны мөн үеэс 119.5 мянган толгойгоор буюу 4.0 хувиар буурсан үзүүлэлттэй байна. Тэмээн сүрэг 166800 толгой, адуун сүрэг 110395 толгой, үхэр сүрэг 33192 толгой, хонин сүрэг 682598 толгой, ямаан сүрэг 1887787 толгой тоологдсон байна.
Хамгийн олон малтай сумаар Номгон 306547, Ханхонгор 252454, Гурвантэс 237705, Манлай 220619, Ханбогд 200563 толгой мал тус тус тоолуулсан байна. Малын таван төрлөөр нь авч үзвэл тэмээгээр Ханбогд сум 32861, адуугаар Манлай сум 14434, үхрээр Ханбогд сум 6828, хониор Ханхонгор сум 81655, ямаагаар Номгон сум 235936 толгойгоор тус тус тэргүүлж байна.
Газар тариалангийн салбарт 2020 оны жилийн эцсийн байдлаар нийт 238.7 га талбайд тариалалт хийсний 60.8 га талбайд төмс, 110.8 га талбайд хүнсний ногоо, 67.1 га талбайд тэжээлийн ургамал тариалснаас 443.2 тн төмс, 929.3 тн хүнсний ногоо хураажээ. Аймгийн хэмжээнд нийт 8298.5 тн өвс, 619.2 тн гар тэжээл бэлтгэн нөөцөлсөн байна.
Боловсрол
Аймгийн хэмжээгээр 2020-2021 оны хичээлийн жилд ерөнхий боловсролын төрийн хэвшлийн 22 сургууль үйл ажиллагаа явуулж байгаа бөгөөд 476 бүлэгт өдрийн ангийн 14134 сурагчид хамрагдан суралцаж байна.Энэ хичээлийн жилд аймгийн хэмжээнд 20 дотуур байранд 831 хүүхэд амьдарч байна.
Эрүүл мэнд
Аймгийн хэмжээгээр эрүүл мэндийн байгууллага 101 ажиллаж байгаагаас улсын төсвийн эмнэлэг 24, өрхийн эмнэлэг 4, цэргийн ангийн 3 эмнэлэг, хувийн эмнэлэг 25, хувийн эмийн сан 43, эргэлтийн эмийн сан 14,эм ханган нийлүүлэх төв 4 тус тус ажиллаж байна. 2019 оны эхний 12 сарын байдлаар аймгийн хэмжээгээр 1638 эх амаржиж, 347 хүн нас барсан нь урьд оны мөн үеэс төрөлт 6.6 хувиар, нас баралт 7.4 хувиар тус тус нэмэгдсэн үзүүлэлттэй байна. Даланзадгад суманд үйл ажиллагаа явуулж буй өрхийн эмнэлгүүдийн нийт үзлэгийн 20.8 хувийг Өнө-Орших эмнэлэг, 43.6 хувийг Шим билэг өрхийн эмнэлэг, Энхийн хүслэн өрхийн эмнэлэг 35.6 хувийг тус тус эзэлж байна.
Уул уурхай:
Өмнөговь аймаг  ашигт малтмалын 80 гаруй орд, 200 гаруй илрэлтэйгээс  Тавантолгой, Оюу толгой, Нарийнсухайт  стратегийн ач холбогдолтой 3 томоохон орд  газарт тогтоогдож нийт нутаг дэвсгэрийн хэмжээнд  Оюутолгой, Тавантолгой, Эрдэнэс таван толгой, Энержи ресурс, Мөнх ноён суварга, Дун юань, Олон овоот гоулд, Зөв зүг, МАК, Чинхуа-Мак-Нарийн сухайт, Саус гоби сэндс, Өсөх зоос, Терра энержи, Жавхлант орд зэрэг 14 компаниуд ашигт малтмалын олборлолтын үйл ажиллагаа явуулж байна.      
Уур амьсгал:
Байгаль цаг уурын хувьд эрс тэс эх газрын уур амьсгалтай, өвөлдөө -20-30 градус хүртэл хүйтэрдэг, дулааны улиралд халуун нь 30-38 градус, салхины хурд 5-15 м/сек,  заримдаа 34-45 м/сек хүрдэг,
Аялал жуулчлал:
-              Аймгийн төвөөс баруун зүгт 220 км Сэврэй сумын нутагт 800 м өндөр, 150 км үргэлжилсэн Хонгорын голын үзэсгэлэнт элсэн уул,
-              Монгол улсын алдарт 33 говийн нэг хэсэг болох хэдэн арван км өргөн Галба, Борзон, Зээмэг, Заг сүүжийн алдарт их говиуд,
-              50-120 сая жилийн тэртээ амьдарч байсан эртний үлэг гүрвэлийн чулуужсан яс, өндөг, чулуужсан мод зэрэг палентологийн олдворууд олдсон Булган сумын нутагт байдаг  Баян заг
-              дэлхийд ховорт тооцогдох Нэмэгт, хэрмэн цав, Шаригийн ганга, Бүгийн цав, зэрэг байгалийн тогтоц бүхий үзэсгэлэнт газрууд, онгон зэрлэг байгаль,
-              Хутагт Данзанравжаагийн байгуулсан  энергийн төв болох Дэмчогийн хийд
-              Аймгийн хамгийн баруун сум болох Гурвантэс сумын нутагт байдаг Хэрмэн цав
-              Аймгийн  хамгийн зүүн сум болох Манлай сумын нутагт байдаг үлэг гүрвэлийн чулуужсан мөр
-              Дэлхийд ховордсон ан амьтан, ховор төрлийн ургамлаараа гадаадын жуулчин, аялагчдын сонирхлыг ихээхэн  татаж байна.


Өмнөговь аймгийн Иргэдийн Төлөөлөгчдийн Хурлын Тэргүүлэгчдийн 2009 оны 07 дугаар сарын 06-ны өдрийн 67 тоот тогтоолоор “Өмнөговь аймгийн есөн гайхамшиг” буюу байгалын үзэсгэлэнт газаруудыг тодруулан батламжилсан.
* Хонгорын элс- Зүүн шургуул, Баруун шургуул
* Баянзаг- Цахиуртын хөндий, Төгрөгийн ширээ
* Говь гурван сайхан уул- Ёлын ам, Дүнгэнээ, Мухар шивэртийн ам
* Нэмэгт, Хэрмэн цав- Зуун мод, Зулганай, Наран даац
* Ноён богд,  Толь хад- Саран хөндий, Гурван түшмэл
* Алгуй улаан цав- Сэврэй хайрхан, үлэг гүрвэлийн яс, Тогоонтөмөр хааны ордны буурь
* Галбын говь- Галбын гурван хийд, Ундайн гол, Ханбогд хайрхан, Мэлхий цохио, Ловон чомбын агуй, Шар цавын үлэг гүрвэлийн мөр
* Сангийн далай хийд
* Ноён, Сэврэй хийцийн мөнгөн эдлэл
 
Хонгорын элс
Өмнөговь аймагт элсэн нуруу, манхан, тармаг элс аймгийн бүх нутгийн 3 орчим хувийг эзэлдэг. Үүний дотор Сэврэй, Номгон, Зөөлөн уулийн ар хоолойг дагаж баруунаас зүүн тийш 185 км үргэлжлэн 925 ам дөрвөлжин км талбай эзлэх Хонгорын элс хамгийн том бөгөөд Монгол улсын томоохон баянбүрдийн нэгэнд тооцогдох юм. Хонгорын элсний баруун үзүүрт орших баруун зүүн Шургуул, Тал гашуун, Адаг гашуун, Талын цүнхэл, Хоохорын тээг, Хун нуурын шал, Харын боом, Шар хулсан зэрэг хиаг, хулс,ширэг, заг, сондуул, хужир бүхий сонин тогтоцтой хонхор хотгор газар юм. Элсэн манхан нь ёроолоосоо дээд оргил хүртэл 10-195метр хүртэл цавчим өндөр бөгөөд салхитай үед янз бүрийн хөгжим эгшиглэх мэт дуу авиа гардаг. Үүний тод жишээ нь Хонгорын голын дуут манхан юм. Энэ нь салхинд элсний маш нарийн ширхэгүүд хийсч сарнин цахилгаанжаад түүний эерэг сөрөг цахилгаан цэнэг үрэлдсэнээс иинхүү чимээ гардаг байна. Хонгорын элс нь шовх оройтой үргэлжилсэн алтан шаргал уул бий болгож ар ёроолоосоо урсгал булаг, ногоон зүлэгтэй, түүний хөвөөгөөр мал сүрэг налайн бэлчиж адаг цагаан нууранд нь усны шувууд ганганалдан чухам нүдийг хужирласан нутаг юм.
2010 онд Монголын говь нэрээр аймгаа төлөөлөн “Монгол улсын есөн гайхамшиг”-аар тодорсон.
Баянзаг
Баянзаг нь Монголын цаашлаад дэлхийн байгалийн түүх, археологи, шинжлэх ухааны нэн чухал дурсгал, ул мөр олдворуудыг харьцангуй сайнаар хадгалах үлдсэн алдарт Арц богдын уулсын дагуух уудам хөндийд оршихбөгөөд Баянзагаас өнөөг хүртэл хүн төрөлхтөний эртний түүх, археологи палентологын нэн чухал, ховор олдворууд олдсоор байгаа түүхэн чухал газар орон юм. Иймээс Тонгол орон төдийгүй дэлхий нийтэд алдаршсан нэн чухал газар нутгийнх нь хувьд “Баянзаг – Flaming Cliffs” –ийг  2010 онд Монголын говь нэрээр аймгаа төлөөлөн “Монгол улсын есөн гайхамшиг”-аар тодорсон. Баянзаг нь амьтан ургамлын түүхэнд чухал байр суурь эзлэх, нэгэн үеийн томоохон төлөөлөгч болох, одоогоос 60-100 са жилийн өмнө амьдарч байсан үлэг гүрвэлийн томоохон нээлт болсон юм.Эндээс дэлхийд хамгийн анхны доторхи хөврөл нь дөнгөж гараад царцаж үлдсэн үлэг гүрвэлийн өндөгнүүд олдсон нь дэлхийн шинжлэх ухааны түүхэнд томоохон нээлт болсон юм.
Говь гурван сайхан
Ёлын ам нь аймгийн төвөөс баруун тийш 56 км-т Зүүнсайхан ууланд байрлалтай Говь гурвансайханы байгалийн цогцолборт газрын аялал жуулчлалын бүсэд багтдаг байгалийн үзэсгэлэнтэй газар нутаг юм.  Ёлын амыг 1965 онд дархан цаазат газар болгох АИХ-ын Тэргүүлэгчдийн тогтоол гарснаар Говийн экосистемийг хамгаалах асуудлын үндэс тавигдсан  бөгөөд 1993 онд Ёлын амны дархан цаазат газрыг өргөжүүлж,1993 онд ГГСБЦГ болгосон.
Нэмэгт, Хэрмэн цав
Хэрмэн цав: Гурван тэс сумаас баруун хойш Тостын  уулын ар хоолойд сумаас 150 км-т орших маш үзэсгэлэнтэй хайлаас, тоорой, сухай бүхий баянбүрдтэй мөн палендлогын ховор олдворт дээд цэрдийн хурдасаас тогтсон газар нутаг юм. Энэ газар нутгаас Теризинозавар, забролож, тарбазабр, эвэрт үлэг гүрвэл, пинакозабр гэх мэт үлэг гүрвэлийн яс олдсон.
Зулагнайн гол: Алтан уулын баруун суганд орших Талын хайрганы адгаас эх авсан үзэсгэлэнт баянбүрд юм. Голын голдиролд зэгс, сухай, чихэр өвс элбэг ургана. Заг товцог, жигд, тоорой, хайлаас зэрэг элсэн манхануудаар хүрээлэдсэн байгалийн үзэсгэлэнт газар юм.
                                                      
Ноён богд, Толь хад
Толь хад, Саран хөндий, Гурван түшмэл, Ханын хэц, Цагаан ханын агуй гэх мэт Ноён сумын нутагт орших байгалийн үзэсгэлэнт газрууд орно.
 
Алгуй улаан цав
Сэврэй хайрхан, Тогоонтөмөр хааны ордны суурь, Яшил зандан мод гэх мэт Цогт овоо, Мандал овоо сумын нутагт орших түүх соёлын дурсгалт газрууд, үлэг гүрвэлийн олдворт газар нутаг юм.
Галбын говь
Галбын гурван хийд, Ханбогд хайрхан, Ундайн гол, Хөдөлдөг цохио, Ловон чомбын агуй, Мэлхий цохио, Гурван зээрдийн агуй, Шар цавын үлэг гүрвэлийн мөр зэрэг Ханбогд, Манлай сумын нутагт орших нутгууд орно.
Сангийн далай хийд
1707 онд Үйзэнсаарав гэлэнгийн суурийг тавьсан 1772, 1835 онуудад баригдсан Чогчин сүм, Дүйнхэр дуган зэрэг 9-н гол дугантай, 70:90 метр хэмжээтэй хөх тоосгон хэрэмтэй энэхүү хийд нь тухайн үедээ Монголын говь дахь томоохон хийдийн нэг байсан бөгөөд манай аймагт өнөөг хүртэл бүрэн бүтэн хадгалагдан үлдсэн цорын ганц хийд юм.
Ноён Сэврэйн хийцийн мөнгөн эдлэл
Сэврэй сум нь улс даяар алдартай мөнгөн эдлэлийн Ноён Сэврэй хийцээрээ  гайхагдсан үе үеийн уран дархчуудыг төрүүлсэн өлгий нутаг нь билээ. Энэхүү халхад алдартай хийц нь өнөөг хүртэл үе дамжин уламжлагдан хадгалагдаж ирсэн юм. 1938 онд гарсан судалгаагаар Пагамын Мөнх, Чулууны Балжир, Чулууны Ёндон, Долгорын Данзан, Магсарын Гончиг, Моломын Бадарч нарыг уран дархан хүмүүсээр бүртгэжээ. Нүдэн хэмээх Рэнцэн, Мядагийн Данзан, Навааны Чимиддорж, Сономшааравын Сугир, Сономшаравын Эрдэнээ, Адьяагийн Цоож нар мөнгөн урлалын сайн дархачууд юм.
Ноён Сэврэйн хийц нь Монгол улсын зохиогчийн эрхийн хорооноос зохиогчийн эрхийн  баталгааг Сономшааравын Эрдэнээ нь  авсан  давтагдашгүй бүтээл болно.
              Монгол улсын хэмжээнд Дарьганга, Ноён Сэврэйн хийц гэсэн  хоёр төрлийн  мөнгөн аяга  байдаг. Үүнээс  Дарьганга хийц нь хөөмөл хээтэй ,нимгэн , орц багатай байдаг. Ноён Сэврэйн хийцийн мөнгөн аягыг  утас сувималын аргаар хийдэг. Гол  онцлог нь зузаан орц арвинтай, эдэлгээ удаантай, дээр үеийн уламжлалт  гар аргаар хийснээрээ  улсад  алдартай байдаг. Ноён Сэврэй хийцийн их гарын аяганд 32-35  лан, дунд гарын аяганд 17-20 лан, жижиг аяганд 8-10 лан мөнгө ордог.
Өмнөговь аймгийн Засаг даргын орлогч Ж.Занабазар
Өмнөговь аймгийн Засаг дарга Н.ЭНХБАТ
Даланзадгад сумын Засаг дарга Ц.Дэнээдорж
Даланзадгад сумын иргэдийн төлөөлөгчдийн хурлын дарга Д.Нацагдорж 
Засаг даргын тамгын газрын даргын үүргийг түр орлон гүйцэтгэгч Б.Мэндбаяр 


Улсын бүртгэлийн ерөнхий газар
Улсын бүртгэлийн ерөнхий газараас иргэдэд хүргэх үйлчиллэгээнүүд
Иргэний цахим үнэмлэх шинээр авах, дахин авах болон солиж авахад дараах материалуудыг бүрдүүлнэ.
Монгол улсын иргэн 16 нас хүрч иргэний үнэмлэх анх удаа авахад
1. Төрсөний гэрчилгээ
2. Эцэг /эх/, эсхүл асран хамгаалагч, харгалзан дэмжигчийн иргэний үнэмлэх
Мөн иргэн өөрийн биеийн давхцахгүй өгөгдлийн бүртгэлд бүртгүүлэхдээ тухайн иргэн заавал өөрийн биеээр очих шаардлагатай бөгөөд харьяалал харгалзахгүй өөрт ойр байрлах улсын бүртгэлийн хэлтэст /дүүрэгт/ хандана.
Монгол улсын Ерөнхийлөгчийн зарилгаар Монгол улсын харьяаллыг сэргээн тогтоосон иргэнд иргэний үнэмлэх олгоно


Хэрэв иргэн 16 нас хүрч анх удаа иргэний үнэмлэх захиалахдаа иргэний улсын бүртгэлийн хуулийн 16 дугаар зүйлийн 16.5 дахь хэсэгт заасанаар 30 хоногийн дотор захиалаагүй бол зөрчилийн тухай хуулийн 15.24 дүгээр зүйлийн 4 дэх хэсэгт зааснаар хариуцлага тооцно.
Иргэний үнэмлэх захиалах үйлчилгээний үнэ 18800 төгрөг ба үүнээс 15000 төгрөгийг Голомт банкны 1165004534 тоот дансанд, Тэмдэгтийн хураамж 3300 төгрөгийг өөрийн оршин суугаа газрын татварийн хэлтэсийн хобогдох дансанд тус тус байршуулна.


 Хэрэв 25 болон 45 насан хүрсэн иргэн өөрийн иргэний үнэмлэхийг сольж авахад дараах материалуудыг бүрдүүлнэ.
1. Иргэний үнэмлэх дахин авах хүсэлт бөглөнө
2. Хуучин иргэний үнэмлэх
Мөн иргэн өөрийн биеийн давхцахгүй өгөгдлийн бүртгэлд бүртгүүлэхдээ тухайн иргэн заавал өөрийн биеээр очих шаардлагатай бөгөөд харьяалал харгалзахгүй өөрт ойр байрлах улсын бүртгэлийн хэлтэст /дүүрэгт/ хандана.


Хэрэв иргэн 25 болон 45 насан хүрсэн иргэн өөрийн иргэний үнэмлэхийг сольж авахад иргэний улсын бүртгэлийн хуулийн 16 дугаар зүйлийн 16.6 дахь хэсэгт заасанаар 30 хоногийн дотор захиалаагүй бол зөрчилийн тухай хуулийн 15.24 дүгээр зүйлийн 4 дэх хэсэгт зааснаар хариуцлага тооцно


Иргэний үнэмлэх захиалах үйлчилгээний үнэ 18800 төгрөг ба үүнээс 15000 төгрөгийг Голомт банкны 1165004534 тоот дансанд, Тэмдэгтийн хураамж 3300 төгрөгийг өөрийн оршин суугаа газрын татварийн хэлтэсийн хобогдох дансанд тус тус байршуулна.


Иргэний үнэмлэхээ хаяж үрэгдүүлсэн тохиолдолд дараах материалуудыг бүрдүүлнэ.
1. Иргэний үнэмлэх дахин авах хүсэлт бөглөх
2. Хяналтын улсын байцаагчийн торгууль ноогдуулсан баримт, торгуулийн хэмжээ 30000 төгрөг
3. Өөрт ойр байрлах улсын бүртгэлийн нэгжид хандана


Хэрэв Иргэний үнэмлэхээ хаяж үрэгдүүлсэн тохиолдолд Монгол улсын иргэний үнэмлэхний дүрэмийн дагуу 2.7–д заасан иргэний үнэмлэхийг эзэмших, хадгалах үүргийг биелүүлээгүй гэж үзэн зөрчилийн тухай хуулийн 15.24 дүгээр зүйлийн 4 дэх хэсэгт зааснаар хариуцлага тооцно


Иргэний үнэмлэх захиалах үйлчилгээний үнэ 18800 төгрөг ба үүнээс 15000 төгрөгийг Голомт банкны 1165004534 тоот дансанд, Тэмдэгтийн хураамж 3300 төгрөгийг өөрийн оршин суугаа газрын татварийн хэлтэсийн хобогдох дансанд тус тус байршуулна.

e-mongolia нь 24 цагийн турш төрийн үйлчилэгээг үзүүлэх платформ юм. Иргэд e-mongolia аагаас иргэний үнэмлэхний лавалгаа, оршин суугаа газрын тодорхойлолт, төрсний гэрчилгээ гэх мэт тодорхойлолтуудыг үнэгүй хаанаас ч авах боломжтой. 
